<!DOCTYPE html>
<html lang="cs">
<head>
<meta charset="UTF-8">
<title>Odstavec 50</title>
<style>
body { font-family: sans-serif; margin: 20px; max-width: 800px; margin-left: auto; margin-right: auto; }
footer { margin-top: 50px; font-size: small; }
</style>
</head>
<body>
<pre>Není jasné, kdy přesně přišel spánek. Ale teď jsi vzhůru.

Oči máš ještě zavřené – a zatím nemáš důvod je otevírat.

Ticho bytu se rozléhá jako vzduch pod poklopem.

Dýcháš. Cítíš povlak přikrývky, vůni textilu, vzdálené hučení v trubkách.
Mozek se začíná zvedat z bláta noci – a jako vždy v pracovní dny, první myšlenka patří směně.

Ranní…
Výdej zboží. Krabice, krabice, krabice. Načíst čárový kód, složit, orazítkovat. Znova. teplo, ale hala studí na klouby.
Je to dřina, ale ruce mají co dělat a čas běží rychle.
Na konci směny aspoň pocit, že tělo něco odvedlo.

Odpolední…
Stání u linky. Kontrola zboží. Každý kus má projít očima, pípnutím, někdy dotekem.
Červená nálepka, zelená nálepka. Zastavit pás, nahlásit.
Mluví se tam málo. Hlavně pípání. A myšlenky si dělají, co chtějí.
Hodina jako půl dne.

Noční…
Reklasifikace. Zboží bez štítků, bez kategorie. Třídit, domýšlet, občas hádat.
Tma. Svícení shora. Člověk tam bývá spíš pro ticho než pro výkon.
Směna pro ty, kdo nechtějí mluvit.

A pak je tu ta myšlenka, co někdy přijde nečekaně:
A co takhle se na to dneska vykašlat?
Zůstat doma. Být chvíli jen tak.
Dýchat, jíst, sedět. Sledovalat Kláru, jak si hraje – a svět nechat běžet bez tebe.

Vyber si svou první směnu:
Ranní → <a href="51.html">53</a>
Odpolední → x
Noční → x
Nepůjdeš do práce vůbec (podmínka: ODEVZDANOST 0) ><a href="51.html">51</a></pre>
<footer><a href="manual.html">Manuál</a></footer>
</body>
</html>
