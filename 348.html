<!DOCTYPE html>
<html lang="cs">
<head>
<meta charset="UTF-8">
<title>Odstavec 348</title>
<link rel="stylesheet" href="style.css">
</head>
<body>
<pre>Měsíc je skrytý za mraky a mrazivý vítr ti šlehá do tváří, když dorazíš k provozní hale – nízké, hranaté budově z omrzlého plechu, který v tlumeném světle lamp působí jako odřený kovový štít.
Kolem ticho. Ulice už dávno ztichly, jen vítr občas zavrzá o prázdné poutače.
 Místo, kde dřív možná bývalo náměstí, připomíná jen vybledlá zámková dlažba a zčernalé základy bývalé sochy.
Nad vstupem visí transparenty.
“Práce je rytmus, který tě drží při životě.”
“Neptej se, co chceš. Zeptej se, co potřebuješ.”
“Tvůj výkon je naše stabilita.”
Jejich plátna se ve větru ani nehnou – jako by jim mráz vzal dech.
Za dveřmi – těžkými, s prošlapanými rohožemi – klimbá vrátný. Zabalil se do bundy, kterou už léta nikdo nepral. Jeho dech zamlžuje sklo za kterým se schovává.
Po odpíchnutí píchačky projdeš šatnou. Tvoje skříň vrzne jako vždy, uvnitř na tebe čeká oblečení, tvrdé od starého potu a zaschlých zbytků dezinfekce. Převlékáš se rychle, bezmyšlenkovitě – vrstvy šedi přes další vrstvy šedi.
Pak vstoupíš do části haly, kde probíhá noční směna – REKLASIFIKACE.
Je tu ticho. Tlumené lampy na stropě haly vrhají ospalé světlo.
Čtečka v jedné ruce, druhá na terminálu.
Načíst kód, přepsat hodnotu. Opravit označení. Překlasifikovat.
Zboží už prošlo rukama jiných. Ty ho jen znovu pojmenuješ.
Není to dřina – ale ani klid.
Je to práce, při které hlava nemlčí, jen mluví zbytečně.
A čas se plazí jako sníh, co nikdy neroztaje.
Kolegové jsou tu – ale každý ve svém rytmu. Někdo s kapucí, jiný s rukavicemi, mlčky, soustředění jen na svoje ruce. Občas zazní jediné slovo:
Přestávka!“ To znamená, že je čas si odpočinout. Jakoby to mělo pomoct…
Všechno tu běží. Jako včera. A předevčírem. A ještě dřív.
Jen čas tady zdá se stojí.
Začneš pracovat > <a href="349.html">349</a></pre>
<footer><a href="manual.html">Manuál</a></footer>
</body>
</html>
