<!DOCTYPE html>
<html lang="cs">
<head>
<meta charset="UTF-8">
<title>Odstavec 151</title>
<link rel="stylesheet" href="style.css">
</head>
<body>
<pre>Tvůj zrak sklouzne přes titulní strany novin, které se třepotají ve větru, jako by samy chtěly přitáhnout pozornost. Barvy jsou vybledlé, ale nadpisy křičí dost nahlas:
Rekordní sklizeň, náš nom potvrzuje soběstačnost!
Pod fotkou tajemně usměvavé ženy s košíkem gigantických rajčat:
„Není nad správné hnojivo, říká pracovnice měsíce.“
Čisté ulice, čisté svědomí: dobrovolníci sbírají odpadky v centru.
Malá fotka: dítě v slzách s logem NOMu na tričku třímá v ruce pytel odpadků a mává do objektivu fotoaparátu
NOM oznámil, že průměrná délka života vzrostla na 46,3 let! Gratulujeme, nomané!
Podnadpis: „Výsledky z posledního sčítání obyvatel ukazují jasný trend: zdravější, spokojenější populace. Zásluhu mají přísná hygienická opatření, kvalitní pracovní rutina a vyvážená strava.
Rekordní úroda syntetických brambor! Obyvatelé mají nárok na druhou porci kaše.
Úryvek z článku: „Výzkumné oddělení NOMu hlásí: experimentální plodiny překonaly očekávání o 12,5 %. Šéfkuchaři doporučují přidat kapku univerzální omáčky pro ještě lepší chuť.“
Zpět na tržiště > <a href="56.html">56</a></pre>
<footer><a href="manual.html">Manuál</a></footer>
</body>
</html>
