<!DOCTYPE html>
<html lang="cs">
<head>
<meta charset="UTF-8">
<title>Odstavec 133</title>
<style>
body {
    font-family: sans-serif; 
    margin: 20px; 
    max-width: 800px; 
    margin-left: auto; 
    margin-right: auto; 
    box-sizing: border-box;
    word-wrap: break-word;
    padding: 10px;
}
pre {
    white-space: pre-wrap;
    word-wrap: break-word;
 }
  footer { margin-top: 50px; font-size: small; }
</style>
</head>
<body>
<pre>Zbytek směny uteče v husté mlze monotónnosti.
Krabice přicházely dál. Jedna za druhou. Pak další. A další. Některé větší, některé menší. 
Všechno se slilo do šedé rutiny složit – odškrtnout – orazítkovat – složit – odškrtnout – orazítkovat…

Ani nevíš, kolik jich nakonec bylo.

Pak zahoukal signál – tlumený, dutý zvuk, který protáhne halu jako závan úlevy. Ranní směna skončila.

ODEVZDANOST +1
ÚNAVA +3

Víš, že pokud to tak půjde dál, brzy si sáhneš na dno svých sil a nedopadne to s tebou dobře. 
Třeba ti mohou pomoct další obyvatelé NOMu.

Bezmyšlenkovitě se vrátíš do šatny, otevřeš svou skříňku a zase se převlékneš zpátky do civilu. 
Oblečení, které je stejně unavené jako ty.

Před halou vítr pořád fouká – ale už nemá sílu jako brzy z rána. Jen se líně převaluje ulicemi jako dávno vyčerpaný pes.

Projdeš zpátky přes centrum NOMu, kolem trhlin v dlažbě a šedivých obličejů, až dorazíš k Rudolfinu. 
Tam už čeká svozový autobus – starý, otlučený, s bledými nápisy, které kdysi něco znamenaly.

Nastoupíš. Sedneš si. Tentokrát se ani nepodíváš z okna.
Autobus tě vyveze až na okraj sídliště. Paneláky ční proti šedé obloze jako zlomené zuby.

Pomalými kroky vystoupáš až do pátého patra.
Dveře od tvého bytu jsou odemčené.
Někdo je už doma. A nejspíš zapomněl zamknout.

Vejdeš dovnitř.

Nachází se ve tvém deníku slovo dnes?
Ano ><a href="133.html">133</a>
Ne ><a href="137.html">137</a></pre>
<footer><a href="manual.html">Manuál</a></footer>
</body>
</html>
