
<html>
<head>
    <meta charset="utf-8">
    <title>Odstavec 133</title>
    <link rel="stylesheet" href="style.css">
</head>
<body>
<h2>Odstavec 133</h2>
<p class="text-justify">Zbytek směny uteče v husté mlze monotónnosti.<br>Krabice přicházely dál. Jedna za druhou. Pak další. A další. Některé větší, některé menší. Všechno se slilo do šedé rutiny složit – odškrtnout – orazítkovat – složit – odškrtnout – orazítkovat…<br><br>Ani nevíš, kolik jich nakonec bylo.<br><br>Pak zahoukal signál – tlumený, dutý zvuk, který protáhne halu jako závan úlevy. Ranní směna skončila.<br><br>ODEVZDANOST +<a href="1.html">1</a><br>ÚNAVA +<a href="3.html">3</a><br><br>Víš, že pokud to tak půjde dál, brzy si sáhneš na dno svých sil a nedopadne to s tebou dobře. Třeba ti mohou pomoct další obyvatelé NOMu.<br><br>Bezmyšlenkovitě se vrátíš do šatny, otevřeš svou skříňku a zase se převlékneš zpátky do civilu. Oblečení, které je stejně unavené jako ty.<br><br>Před halou vítr pořád fouká – ale už nemá sílu jako brzy z rána. Jen se líně převaluje ulicemi jako dávno vyčerpaný pes.<br><br>Projdeš zpátky přes centrum NOMu, kolem trhlin v dlažbě a šedivých obličejů, až dorazíš k Rudolfinu. Tam už čeká svozový autobus – starý, otlučený, s bledými nápisy, které kdysi něco znamenaly.<br><br>Nastoupíš. Sedneš si. Tentokrát se ani nepodíváš z okna.<br>Autobus tě vyveze až na okraj sídliště. Paneláky ční proti šedé obloze jako zlomené zuby.<br><br>Pomalými kroky vystoupáš až do pátého patra.<br>Dveře od tvého bytu jsou odemčené.<br>Někdo je už doma. A nejspíš zapomněl zamknout.<br><br>Vejdeš dovnitř.<br><br>Nachází se ve tvém deníku slovo dnes?<br>Ano > <a href="133.html">133</a><br>Ne > <a href="137.html">137</a></p>
<footer><a href="manual.html">Manuál</a></footer>
</body>
</html>
