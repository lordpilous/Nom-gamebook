<!DOCTYPE html>
<html lang="cs">
<head>
<meta charset="UTF-8">
<title>Odstavec 227</title>
<link rel="stylesheet" href="style.css">
</head>
<body>
<pre>Cesta do práce tě vede přes úzkou uličku, kde dlažba klouže pod nohama a déšť stéká v proudech ze střech. Kapky bubnují do plechových žlabů, zvuky duté a monotónní, skoro jako rytmus NOMu.
Před tebou se objeví skupina dětí v pláštěnkách. Vede je učitelka – statná žena s přísným výrazem, deštníkem složeným pod paží a mokrými vlasy přilepenými na čelo. Sem tam okřikne nějaké dítě, které se loudá nebo šlape do louží.
Zrovna když je míjíš, jedno z dětí – malý kluk s vyčuhujícími ušima a ranou energií – vytáhne z kapsy starý mobilní telefon. Je prasklý, zažloutlý, a místo displeje má jen síť drobných čar.
„Koukejte!“ zvolá kluk, pyšně zvedá přístroj nad hlavu. „Je opravdickej! Byl tátův!“
Okamžitě se k němu seběhnou ostatní, fascinovaní jako při objevu ztraceného pokladu.
„Ukaž! Fakt o funguje?“ šeptají.
Než stačí odpovědět, učitelka se prudce otočí. Pohled jí potemní, čelist ztuhne.
„Okamžitě mi to dej, Tomáši!“ procedí skrz zuby. „Takové věci jsou zakázané. Víš moc dobře, že to tady nemá co dělat!“
Kluk schová mobil za záda. „Ale… nefunguje… Je rozbitej…“
„Dej. Mi. To. Teď hned.“
Natáhne k němu ruku. Ostatní děti ustoupí, někdo polkne, jiný se rychle rozhlédne kolem, jestli je někdo sleduje.
Učitelka se k němu nakloní, její hlas je tichý, ale napjatý jako natažený drát: „Víš, co by se stalo, kdyby tě někdo viděl? Víš, co to znamená mít něco takového?“
Dítě zaváhá. Oči má velké, plné strachu a vzdoru. Stiskne mobil v dlani. Učitelka už už pomalu napřahuje svou ruku s úmyslem ztrestat žáka…
Víš, že můžeš projít kolem. Nebo něco říct.
A možná to není jen o tom telefonu.
Zastaneš se dítěte > <a href="228.html">228</a>
Půjdeš dál do práce, jako by ses nic nestalo > <a href="229.html">229</a></pre>
<footer><a href="manual.html">Manuál</a></footer>
</body>
</html>
