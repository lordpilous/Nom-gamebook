<!DOCTYPE html>
<html>
<head>
<meta charset='utf-8'>
<title>116</title>
</head>
<body>
<h1>116</h1>
<p>Od Rudolfina vede úzká ulička, kterou vítr žene cáry papíru a rozbité plastové obaly. A za ní – svět, kde už ani fasády nepředstírají, že pamatují lepší časy.<br/>
<br/>
Centrum NOMu za Rudolfinem – kdysi srdce města – je dnes jen změť rozvrzaných slumů a improvizovaných obydlí, naroubovaných na staré stavby.<br/>
Plechy, provazy, záplaty z kartonů a igelitů. Okna zatlučená prkny. Vyvěšené hadry místo záclon. Smrad smaženého tuku a zpocených těl visí ve vzduchu jako neviditelná síť.<br/>
<br/>
Lidé se tlačí, někteří s hlavami skloněnými, jiní se po očku dívají kolem sebe – hledají, komu ještě něco zůstalo, co by šlo vzít nebo vyměnit.<br/>
<br/>
A pak to uvidíš.<br/>
Nad davem, na torzu dávného památníku, se zmítá postava – stařec, oblečený do staré větrovky, s rozcuchanými šedivými vlasy. V jedné ruce svírá látku – a když se rozvine v silném větru, je ti povědomá.<br/>
<br/>
Starou vlajku s bílým lvem nakresleným na rudém erbu.<br/>
Mává jí zuřivě, zmateně, ale jeho tvář není šílená – je jasná, prudká, plná něčeho, co už tu dávno nemá co pohledávat: hrdosti.<br/>
Křičí slova, kterým v hukotu a větru sotva rozumíš – jména? Města? Snad volání, snad výčitky. Jen matně zaslechneš něco o lásce a pravdě.<br/>
<br/>
Pod ním se sbíhá dav.<br/>
Někteří lidé křičí: „Komáři! Jdou sem Komáři!“<br/>
Jiní se smějí. Jiní stojí jako přimražení.<br/>
<br/>
A zmínění “Komáři”, příslušníci pořádku už přicházejí.<br/>
Černé uniformy. Kovové přezky. Masky s vyřezanými otvory na ústa – žádné oči. Jen odosobněné přilby a dlouhé elektrické obušky, které se lesknou i pod zataženým nebem.<br/>
Postupují pomalu, strojově. Ne jako lidé – ale jako síla, které je jedno, kdo křičí a proč.<br/>
<br/>
Vedle nich se mezi lidmi tlačí kazatel Cesty Světla – v bílé sutaně, s nášivkou světelného kruhu na prsou.<br/>
Zvedá ruce, mumlá modlitby, šeptá prosby o klid.<br/>
Nikdo ho neposlouchá. Hukot davu ho pohlcuje<br/>
<br/>
Kousek od sochy hystericky křičí žena – mladší než bys čekal, ale s očima vypálenýma zoufalstvím.<br/>
„Slez dolů! Prosím tě, tatínku, slez!“<br/>
Ale v jejím hlase není lítost – jen strach.<br/>
Ne strach o otce.<br/>
Strach, co jí Komáři udělají, jestli se tohle nezastaví.<br/>
<br/>
Nad tím vším se klene šedé nebe, vítr zvedá cáry papíru a hnědých listů, a celý svět, jak ho znáš, se na okamžik láme – mezi strachem a něčím, co připomíná starou, dávno pohřbenou hrdost.<br/>
<br/>
Přikročíš blíž a pokusíš se starci nějak pomoct <a href="117.html">&gt;117</a><br/>
Sklopíš zrak a půjdeš dál do práce, jako by se nic nedělo <a href="118.html">&gt;118</a></p>
</body>
</html>