<!DOCTYPE html>
<html lang="cs">
<head>
<meta charset="UTF-8">
<title>Odstavec 53</title>
<style>
body { font-family: sans-serif; margin: 20px; max-width: 800px; margin-left: auto; margin-right: auto; }
footer { margin-top: 50px; font-size: small; }
</style>
</head>
<body>
<pre>ÚNAVA -1

Autobus kňučí do kopce a pak se líně rozjede směrem dolů – jako by mu každý nádech připomínal stáří.

Uvnitř to vrže, páchne mokrým hadrem a promrzlým plastem. 
Tichý šepot topení nestačí – dech lidí na skle kreslí svatozáře, které hned mizí v chvění.

Sedíš vedle okna. Starý muž přes uličku si podpírá tvář, žena o tři sedadla dál už podřimuje. 
Všichni mají stejný výraz – obočí stáhlé, pohledy zapadlé. Tváře, které se už dávno přestaly dívat ven.

Autobus míjí řeku. 
Vltava se v ranním šeru kroutí jako pomalá jizva mezi domy. Vítr žene po hladině špínu, v dálce se vynořují křivky starých mostů.

A pak – přes šmouhy na skle – zahlédneš na kopci obrys. Matný, skoro zapomenutý. 
Pražský hrad. Jen silueta, rozmazaná prachem a poryvy větru, jako by se někdo snažil vymazat minulost, která už nikoho neživí.

Autobus zaskřípe, zatáčí doleva přes Mánesův most a blíží se k budově Rudolfina. Tady vždycky vystupujete. 
Tady začíná centrum NOMu.

Dveře se s námahou otevřou. Lidé vyskakují ven – ne v radosti, ale ze zvyku.

Tržiště u Rudolfina už žije svým rytmem. Někdo pokládá přepravky na pult, jiný skládá hadry přes výlohu. 
Voní to kávou a spáleným tukem.
Vítr žene igelity ulicí a rozpráší je mezi nohama.

Něco ti říká, že aby se dnešek dal zvládnout psychicky i fyzicky bylo by dobré obejít co nejvíce známých tváří 
a poptat se jak se mají a hlavně zda něco nepotřebují. V NOMu totiž platí heslo: “Pomož ty mě a já pomůžu tobě.”

Projdeš se po tržišti ><a href="54.html">54</a>
Skočíš do prádelny ><a href="74.html">74</a>
Zajdeš si k holiči ><a href="95.html">95</a>
Půjdeš rovnou do práce ><a href="116.html">116</a></pre>
<footer><a href="manual.html">Manuál</a></footer>
</body>
</html>
