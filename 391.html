<!DOCTYPE html>
<html lang="cs">
<head>
<meta charset="UTF-8">
<title>Odstavec 391</title>
<link rel="stylesheet" href="style.css">
</head>
<body>
<pre>Světla blednou. Hudba se rozmazává do nízkého šumu. Lidé kolem tebe blednou, tváře ztrácí obrysy. Smích se mění v ozvěnu, která nemá původce – jen zůstává ve vzduchu, jako doznívající paměť.
Cítíš, jak se podlaha vzdaluje. Jak se ti do kostí vrací tíha a do svalů únava. Všechno se bortí zpět do ticha.
A pak… nic.
Jen tvoje dlaně na kolenou. Tvůj dech. Tvá ložnice ve tvém bytu.
Ty, panelák a NOM.
Sedíš na kraji postele a nevíš, jak dlouho uběhlo času od tvého probuzení. Rukama si přejedeš po obličeji, jako by se tím dalo zjistit, co je ještě sen a co už zase skutečnost.
A právě v tu chvíli se zvenku ozve neobvyklý zvuk z předsíně. Někdo bouchá na vstupní dveře.
Půjdeš otevřít > <a href="393.html">393</a>
Zůstaneš sedět na posteli a počkáš, jestli to nepřestane > <a href="392.html">392</a></pre>
<footer><a href="manual.html">Manuál</a></footer>
</body>
</html>