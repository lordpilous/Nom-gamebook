<!DOCTYPE html>
<html lang="cs">
<head>
<meta charset="UTF-8">
<title>Odstavec 144</title>
<link rel="stylesheet" href="style.css">
</head>
<body>
<pre>HLAD +1
V ložnici necháváš světlo zhasnuté. Odpolední šero se vkrádá škvírou mezi závěsy – tlumené, měkké, jako by taky potřebovalo odpočívat. Nepůsobí hrozivě. Jen vyčerpaně. Stejně jako ty.
Po paměti se převlékneš do pyžama. Loktem zavadíš o rám postele, tiše zaúpíš,, ale hned na to zapomeneš. 
Na noční stolek položíš deník. Zarovnáš ho – ne kvůli pořádku, ale kvůli rituálu. Kvůli tomu, že každá věc má mít své místo. A že aspoň něco zůstává, narozdíl od tvé drahé polovičky, která je zase kdoví kde. 
Lehneš si. Přikrývka šustne, obejme tě známým dotekem. Moc nehřeje, ale aspoň neodmítá.
Vzadu v mysli se ti dere na mysl TA otázka. Ta, kterou už znáš. Ale dnes ti už klesají víčka.. Zavíráš oči. Cítíš svůj dech. Slyšíš vzdálené šumění trubek. A svět se s tebou na chvíli zase propadne do světa snů.
Dál > <a href="145.html">145</a></pre>
<footer><a href="manual.html">Manuál</a></footer>
</body>
</html>
