<!DOCTYPE html>
<html lang="cs">
<head>
<meta charset="UTF-8">
<title>Odstavec 271</title>
<link rel="stylesheet" href="style.css">
</head>
<body>
<pre>Kamenné náměstí je skoro prázdné.
Vetšina stánků zmizela – některé jsou zabedněné překližkou, jiné rozebrané do poslední tyče.
Přes den tu bývá ruch, ale teď...
Teď to působí jako kostra trhu, ze kterého zmizelo maso i krev.
Kromě tebe se tudy pohybují jen stíny.
Postavy bez tváří, co se mihnou mezi lampami.
Z reproduktoru zavěšeného nad jedním z rohů se line tichá smyčka symfonické hudby.
Kousek, co evokuje tekoucí vodu, možná řeku –  smyčce, flétny, hoboje. Má to nejspíš uklidňovat. Ale opakující se praskání, nekonečná vlna beze změny a podivně dutý dozvuk v hráči vyvolává spíš úzkost.
Nejde poznat, jestli to hraje už minuty, nebo celé roky.
U fontány hoří sud.
Plameny tančí na zčernalém plechu.
Tři lidé u něj mlčí. Dívají se do ohně, jako by v něm mohli najít směr. Nikdo si tě nevšímá – nebo si dávají pozor, aby si tě nevšímali.
Z uličky za Rudolfinem právě vchází 📝hlídka. Jeden příslušník.
Oči zakryté hledím, ruce v rukavicích. Pomalu kráčí přes náměstí – nic neříká, ale všechno si zapisuje.
A pak ji uvidíš.
Jitka. Opřená o zábradlí pod schody, kde přes den prodávali šátky a zvětralé parfémy. Čepici má staženou hluboko do čela, ale poznáš ji okamžitě.
Stojí tiše. Dívá se směrem k sudu, ale nevypadá, že by ji zajímal oheň.
Spíš jako by na něco čekala.
Promluvíš si s Jitkou > <a href="272.html">272</a>
Můžeš si s nimi promluvit, anebo můžeš dělat něco úplně jiného.
Odejdeš z tržiště > <a href="282.html">282</a></pre>
<footer><a href="manual.html">Manuál</a></footer>
</body>
</html>
