<!DOCTYPE html>
<html lang="cs">
<head>
<meta charset="UTF-8">
<title>Odstavec 152</title>
<link rel="stylesheet" href="style.css">
</head>
<body>
<pre>ÚNAVA -1
Autobus skuhrá, jak se vleče do kopce, a pak se ztěžka pohne dolů – zvuk, který připomíná starý stroj, co by raději zůstal stát.
Uvnitř páchne vlhkem, mokrými kabáty a zatuchlým plastem. Topení sice šeptá pod nohama, ale proti chladu z okna to nestačí – kapky deště kreslí na skle cestičky a rozpíjejí zbytky prachu.
Sedíš u okna. Žena naproti tobě tupě zírá ven. Její oči jsou zamlžené, výraz unavený. je to obličej někoho, kdo už ani nečeká žádnou změnu.
Autobus míjí řeku.
Vltava pod deštěm vypadá jako prasklá šedá nit mezi domy. Kapky rozbíjejí hladinu, v dálce se krčí mosty, zkreslené mlhou.
A pak – přes stékající kapky na skle – zahlédneš na kopci obrys. Téměř neviditelný. Pražský hrad. Jen tmavá skvrna proti nebi, která připomíná něco dávného, co se už nepočítá.
Autobus zaskřípe, zatočí přes Mánesův most a blíží se k Rudolfinu. Tady vždycky vystupujete. Tady začíná centrum NOMu.
Dveře se s hekáním otevřou. Lidé se vysypou ven – ne ze spěchu, ale protože se to tak dělá.
Tržiště u Rudolfina dýchá odpolední rutinou. Déšť bubnuje do plachet stánků, káva voní silněji než jindy, pod nohama čvachtá rozmáčený asfalt.
Igelity se lepí na boty a kapuce lidí jsou stažené hluboko do čela.
Něco ti říká, že aby se dnešek dal přežít, budeš potřebovat nejen sílu, ale i spojence. V NOMu platí: „Pomož ty mě a já pomůžu tobě.“
Projdeš se po tržišti > <a href="153.html">153</a>
Odejdeš z tržiště > <a href="197.html">197</a></pre>
<footer><a href="manual.html">Manuál</a></footer>
</body>
</html>
