<!DOCTYPE html>
<html lang="cs">
<head>
    <meta charset="UTF-8">
    <title>Odstavec 148</title>
</head>
<body>
    <pre>A tím prozatím tvůj příběh končí.

Pokud tě kniha zaujala, můžeš se těšit na pokračování – další dvě pracovní směny, které půjde odehrát v libovolném pořadí, čímž se pokaždé odemknou jiné možnosti. Každá z nich ti přinese nové situace, staré i nové postavy a další střípky k pochopení světa NOMu.

Po třech dnech práce se příběh posune do závěrečné části – odehrávající se uvnitř centrály NOMu. V jejím středu tě čeká setkání s postavou z tvé minulosti, která si tě jako jediná velmi dobře kdo jsi a co jsi udělal.

Finální akt už bude záviset jen na tom, jaké během cesty tvé rozhodnutí. Slova, která máš do deníku, ovlivní, jak vše skončí. A nejen to – právě v poslední části se naplno projeví i tvůj hlad, únava a odevzdanost, potažmo jestli skončíš dřív než dostaneš odpovědi.

Pokud se ti kniha líbila, nebo v tobě něco zanechala, budu moc rád za zpětnou vazbu. Pomůže mi to knihu dokončit a dotáhnout ji do podoby, která bude fungovat i pro další potenciální čtenáře.

Budu taky vděčný, pokud mi pošleš fotku nebo přepis svého deníku – klíčová slova a hodnoty. Můžeš mi tím pomoct vidět, jakým způsobem si čtenář  NOM prožil a případně odhalit další nedostatky.

Díky,
Lukáš



MANUÁL

M1 – DENÍK

Paměť v NOMu není samozřejmost. Co si nezapíšeš, jako by se nikdy nestalo.

ÚČEL
DENÍK slouží k uchovávání vzpomínek(klíčových slov) označených v textu hvězdičkou ✪.
ZALOŽENÍ DENÍKU
Založ si v zadní části knihy nebo na samostatném papíru prostor s názvem DENÍK.
ZÁZNAMY
Každý herní den zaznamenej AKTUÁLNÍ DATUM (např. 18. 4.). Pod ně zapisuj všechna slova označená hvězdičkou ✪, která se v textu objeví.
PRAVIDLA
Vždy si zapiš jenom první slovo za hvězdičkou, ne žádné následující.
Pokud tě text nevyzve k novému datu, zapisuj nová slova pod stávající den.
Slovo, které si nezapíšeš, se v systému nepočítá.
Zpětný zápis není povolen!
Pokud v textu narazíš na novou vzpomínku(slovo s hvězdičkou), musíš jej do deníku uvést, jinak hrozí rozpad kontinuity příběhu.

M2 – KAPSA

Ne vše, co najdeš, je cenné. Ale vše, co si necháš, ti může jednou pomoci.

ÚČEL
KAPSA slouží k uchovávání předmětů, které mohou ovlivnit vývoj událostí v NOMu.
ZALOŽENÍ sekce KAPSA
Vytvoř si v deníku samostatnou sekci s názvem KAPSA.
VLOŽENÍ PŘEDMĚTU
Instrukce pro vložení předmětů budou v textu označeny formátem:
Vlož si do KAPSY předmět "X"
PRAVIDLA
Předmět zapisuj do sekce KAPSA přesně tak, jak je uveden.
Pokud si předmět nevezmeš, nic nezapisuj.
Použití předmětů určuje výhradně text.
Do KAPSY si nic nedopisuj bez výzvy a nic z ní nevymazávej.

M3 - ŽIVOT V NOMU

Být naživu v NOMu neznamená, že žiješ. Znamená to, že ještě nejsi jeho obětí.
PŘEŽÍVÁNÍ

Život v NOMu není o plnění snů, ale především o zvládání základních potřeb.
Každý den tě stojí energii, soustředění a sílu pokračovat, více než dokážeš unést. Bez pomoci ostatních se jednoho dne zlomíš.

ÚČEL
 Systém PŘEŽÍVÁNÍ sleduje tři základní hodnoty, které určují, v jakém stavu se nacházíš. Ovlivňují vývoj příběhu a tvoji schopnost v něm pokračovat.
ZALOŽENÍ TABULKY
 Založ si v deníku sekci s názvem PŘEŽÍVÁNÍ.
 Pod tento nadpis si napiš tyto tři položky:
HLAD 5
ÚNAVA 4
ODEVZDANOST 7
Čísla u každé položky udávají tvůj počáteční stav.
HODNOTY
 Vyšší čísla znamenají zhoršení:
HLAD – míra potřeby jídla.
UNAVA – míra fyzického vyčerpání.
ODEVZDANOST – míra vnitřního vzdání se a ztráty vlastní vůle.
ZMĚNA HODNOTY
Příklad textu, který tě může vyzvat ke změně: 
HLAD -1
-znamená to, že od čísla, které momentálně máš odečteš jedničku a dál pokračuješ se sníženou hodnotou
PRAVIDLA
Hodnoty se zvyšují nebo snižují na základě textu a tvých rozhodnutí.
Změny vždy zapisuj okamžitě.
Pokud tě text nevyzve ke změně, nic nepřepisuj.
Příliš vysoká hodnota (10 a víc) kterékoliv položky může později předčasně ukončit tvůj příběh.
PRÁCE

V NOMu nepracuješ, protože chceš. Ale protože je potřeba, aby to někdo odmakal.
Práce je hlavní způsob, jak v NOMu získáváš zdroje.
Zároveň ale stojí čas a energii – a ne každá směna je stejně náročná.
Každý den si zvolíš jednu směnu, kterou absolvuješ.
Druhy směn se liší prostředím, výdělkem i vlivem na tvoje hodnoty.
Výběr směny ovlivní další části příběhu.
VOLNÝ ČAS

Je to jen jiná forma nasazení. Ale aspoň si můžeš vybrat, kde ji strávíš.
Po směně se můžeš věnovat jiným aktivitám.
Některé lokality jsou přístupné jen v určitou denní dobu.
 Volný čas může přinést nové informace, postavy, nebo příležitosti.
Jak brzy poznáš, sám od sebe se toho nedozvíš a bez vlastního úsilí tě čeká jen strádání – hlad, únava, odevzdanost. Možná si s dalšími obyvateli NOMu, které můžeš potkat budete moci pomoci navzájem.
Volba je na tobě. NOM si ale pamatuje, co se stalo ale i nestalo.</pre>
</body>
</html>