<!DOCTYPE html>
<html lang="cs">
<head>
<meta charset="UTF-8">
<title>Odstavec 165</title>
<link rel="stylesheet" href="style.css">
</head>
<body>
<pre>Vlhko z ulice s tebou sice vlezlo dovnitř, ale rychle se ztratilo ve směsi pachů – levné omáčky, přepáleného tuku a kovového nádechu starých příborů. Jídelna Jiskra hučí tlumeným šumem hlasů a škrábáním příborů o talíře.
U vstupu stojí žena v šedé uniformě, která v rychlém tempu cvaká kleštěmi do potravinových lístků – každý příchozí je povinně podává. Když někdo zaváhá, cvaknutí zní tvrději, téměř jako výstraha.
Rozhlédneš se.
U jednoho dlouhého stolu sedí skupina příslušníku pořádku – hlučnější, s hlasitým smíchem, jeden si prsty vytahuje kus jídla z mezizubí a teatrálně ho ukazuje ostatním. Bez helem vypadají překvapivě lidsky – mladé tváře, někteří s jizvami, všichni hladce oholení a na krátko sestřižení. Obušky mají položené přes klín nebo na stole, v klidu, jako kdyby byly příborem navíc.
O něco dál zahlédneš trojici v bílých sutanách – členy Církve Světla. Sedí tiše, jejich nášivky se světelným kruhem na hrudi září ve světle zářivek, oči sklopené, jako by i jídlo bylo modlitbou. Nikdo si k nim nechce přisednout.
Na stolku u výdeje vidíš hromadu nálepek, které upoutají tvou porornost.
Mrkneš na ně z blížky > <a href="168.html">168</a>
A pak dvě známé tváře mezi anonymními postavami: Šárka, postarší holička, která jde soudě dle oděvu přímo z práce, a Luděk, mladší chlapík v nažehleném saku, který si pečlivě utírá příbor ubrouskem, než se vůbec dotkne jídla.
Promluvíš si s Šárkou > <a href="169.html">169</a>
Promluvíš si s Luďkem > <a href="179.html">179</a>
Můžeš se k nim přidat anebo dělat něco jiného.
Odejdeš z jídelny > <a href="197.html">197</a></pre>
<footer><a href="manual.html">Manuál</a></footer>
</body>
</html>
