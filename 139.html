<!DOCTYPE html>
<html lang="cs">
<head>
    <meta charset="UTF-8">
    <title>Odstavec 139</title>
</head>
<body>
    <pre>Ve chvíli, kdy otevřeš dveře, ozve se drobný dupot a pak:
“Maminkooooo!“

Klára tě obejme kolem pasu s takovou samozřejmostí, jako by žádná práce, žádný NOM, žádná únava neexistovala. Jen ty – a ona.

„Pojď, no ták,“ vezme tě za ruku a táhne tě směrem do kuchyně.
Tam už je připravená židle – tvoje – a vedle na stole leží její plyšová žirafa, uložená jako spolustolovník.

„Dneska jsme ve škole dělali koláž!“ začne nadšeně. „Z vystříhaných kousků obalů a starých plakátů. A já jsem udělala jednu, kde je žirafa úplně celá z modrých nápisů!“
Pohladí svého plyšáka po hlavě.
„A víš co? Ona dneska byla strašně hodná. Ani jednou nespadla. Ani když jsem s ní běžela přes chodbu!“

Chvíli mluví dál – o holkách z lavice, o paní učitelce, o tom, jak měla polívku bez nudlí, a že zítra si musí vzít jiný svetr, protože ten dnešní štípal.

A pak, bez varování, přejde do ticha a mírného úsměvu. Zadívá se ti do očí.
„A co ty dneska, mami?“

Nachází se ve tvém deníku některé z těchto slov?
Rukávy > 140
Šepoty > 141
Neotáčet > 142
Vlajka > 143
”Nemám ti dneska co říct, dobrou noc” > 144</pre>
</body>
</html>