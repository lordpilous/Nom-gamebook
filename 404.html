<!DOCTYPE html>
<html lang="cs">
<head>
<meta charset="UTF-8">
<title>Odstavec 404</title>
<link rel="stylesheet" href="style.css">
</head>
<body>
<pre>„O čem to sakra mluvíš?!“ vyhrkneš, oči zírají na fotku s Michalem.
Vojta se zhluboka nadechne a potáhne z cigarety. Nespěchá s odpovědí. Jen tě chvíli pozoruje – s klidem někoho, kdo ví, že další slova už není kam skrýt.
„Já vím,“ řekne nakonec. „Je toho moc. Ale zkus mi teď na chvilku věřit. Aspoň na pět minut.“
Sáhne znovu do brašny a vytahuje další fotografii. Je na ní nějaký obývák s vysokým stropem, na zemi matrace, u okna vysí šňůra s prádlem. Ty, Vojta a ještě dva další lidé sedíte kolem stolu s rozdělanou hrou. Smějete se.
„Byl to náš byt. Pronájem, krátce po Kolapsu. Měla jsi tehdy pokoj hned vedle kuchyně. Byl tam rámus od lednice a ty jsi furt brblala. Já měl rohovej – tam, kde svítilo slunce jen ráno.“ Usměje se, ale je v tom spíš stesk než radost.
Položí další snímek. Ty a mladý muž– tmavé vlasy, široký úsměv, objímá tě zezadu. V pozadí stará žlutá lampa, kterou si okamžitě vybavíš.
„Tam jsi poznala tvého přítele,“ řekne tiše.
Něco v tobě se stáhne. Ten zvláštní chlad, který občas cítíš, když přijdeš domů – teď ho slyšíš mezi slovy.
„Já tehdy přišel o všechno,“ pokračuje Vojta. „Moje rodina… zůstali mimo hranice NOMu. Jednoho dne prostě nebyli. A tak jsem přestal malovat. Přestal jsem být tím, kým jsem byl. A začal jsem sbírat lidi. Ty, co neměli kam jít. Ty, co už neměli koho. Ty, co systém nikdy nepřijal. A někdy i ty, co se mu rozhodli postavit.“
Dál > <a href="405.html">405</a></pre>
<footer><a href="manual.html">Manuál</a></footer>
</body>
</html>
