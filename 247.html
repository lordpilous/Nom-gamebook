<!DOCTYPE html>
<html lang="cs">
<head>
<meta charset="UTF-8">
<title>Odstavec 247</title>
<link rel="stylesheet" href="style.css">
</head>
<body>
<pre>Škrtni si slovo „jiskra“ z deníku.
Na chvíli zaváháš – ale pak si sedneš vedle Kláry a trochu se pousměješ.
„Víš, Klárko,“ začneš tiše, „dneska jsem si chvíli povídal s Luďkem. Pamatuješ? Toho mladýho, co nosí nažehlený sako, i když je vedro, a pořád má takovej… důležitej pohled.“
Klára přikývne, oči jí malinko zajiskří. „Jo, ten, co si vždycky uhlazuje vlasy?“
„Přesně ten,“ usměješ se. „Seděl dneska v jídelně na kraji stolu. Zrovna jedl – a celou dobu mi povídal, jak je NOM skvělý. Fakt, Klárko. Byl úplně nadšený. Vykládal mi, jak je prý díky NOMu průměrná délka života vyšší než kdy dřív, a jak letos sklízíme rekordní úrodu syntetických brambor.“
Klára si opře bradu o dlaň. „To zní… hezky?“
„Asi jo,“ kývneš. „Ale jak o tom mluvil, něco mi na tom nesedělo. Jako když ti někdo vypráví pohádku, kterou už ani sám nevěří. A víš co?“ odmlčíš se na chvíli. „Řekl bych, že to je jeden z těch, co sbírá a doma si vyvěšuje všechny ty oficiální vyhlášky.“
Klára svraští čelo. „To je trochu… moc, viď, tati?“
„Možná,“ přiznáš. „Ale myslím, že on je fakt takový. A možná mu to pomáhá. Každý si nějak držíme svoje jistoty, Klárko. Někdo vyhláškama. Někdo…“ podíváš se na ni a pousměješ se, „…třeba plyšovou žirafou.“
Klára se tiše zasměje a chytne tě za ruku.
„A co ještě, tati?“
Nachází se ve tvém deníku některé z těchto slov?
Čas > <a href="246.html">246</a>
Telefon > <a href="248.html">248</a>
Kroky > <a href="249.html">249</a>
”To je všechno, Klárko. Díky za čaj a dobrou noc.” > <a href="255.html">255</a></pre>
<footer><a href="manual.html">Manuál</a></footer>
</body>
</html>
