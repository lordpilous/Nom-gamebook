<!DOCTYPE html>
<html lang="cs">
<head>
<meta charset="UTF-8">
<title>Odstavec 244</title>
<link rel="stylesheet" href="style.css">
</head>
<body>
<pre>Zbytek směny uteče v husté mlze monotónnosti.
Jedna paleta za druhou. Pak další. A další. Některé ti šly kompletovat lépe, jiné hůře. Všechno se slilo do šedé rutiny složit – položit krabici – omotat paletu – nalepit etiketu – položit krabici – omotat paletu – nalepit etiketu…
Ani nevíš, kolik se ti jich nakonec podařilo dokončit.
Pak zahoukal signál – tlumený, dutý zvuk, který protáhne halu jako závan úlevy. Odpolední směna skončila.
ODEVZDANOST +1
ÚNAVA +3
Víš, že pokud to tak půjde dál, brzy si sáhneš na dno svých sil a nedopadne to s tebou dobře. Třeba ti mohou pomoct další obyvatelé NOMu.
Bezmyšlenkovitě se vrátíš do šatny, otevřeš svou skříňku a zase se převlékneš zpátky do civilu. Oblečení, které je stejně upocené jako ty.
U východu ti podají papírový sáček. Dnes je v něm kostka mýdla a pytlík rýže. Do kapsy se ti nevleze, ale víš že to jako vždy jen doma pohodíš na linku a zapomeneš na to.
Dál > <a href="270.html">270</a></pre>
<footer><a href="manual.html">Manuál</a></footer>
</body>
</html>
