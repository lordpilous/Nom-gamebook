<!DOCTYPE html>
<html lang="cs">
<head>
    <meta charset="UTF-8">
    <title>Odstavec 54</title>
</head>
<body>
    <pre>Zprvu jdeš s ostatními – davem, co se rozlévá po kamenném náměstí jako vlažná voda. Ale pak se zastavíš. Ucítíš kávu. Uslyšíš smích. A na moment – proti všem instinktům – se necháš unášet zvědavostí.

Vítr tě nutí přivřít oči. Tržiště se chvěje. Plachty nad stánky bouchají o tyče, ovoce se koulí z bedýnek a jeden z prodavačů nadává, zatímco se snaží zachytit padající kartony.

„Dávej pozor, bábo!“ vykřikne kdosi zezadu. Ohlédneš se – stará žena s kulichem přes uši právě vráží do přepravky broskví, která se rozletí do všech stran. Dva se smějí a utečou pryč.

Na stáncích visí tabule s nápisy jako LEVNÉ ✪OŘECHY, ZBOŽÍ ZPOŽDĚNÉ Z PŘEVOZU, NOM ZÁSOBA – 2. JAKOST. Všechno se leskne lehkým povlakem špíny, která zůstává na rukou, když se dotkneš obalu.

U jednoho stánku si muž cpe do kapes balíčky sušenek. Nikdo nic neříká.
Vítr zvedne igelit a udeří ti ho do hrudi. Otřeš si čelo, ztěžka polkneš.

Mezi všemi na trhu poznáš dva konkrétní lidi:

Eva, modrovlasá, ve svém obligátním kabátu posetým samolepkami.

Promluvíš si s Evou > 55

Jenda, hromotluk s rukama věčně od oleje.
Promluvíš si s Jendou > 65

Můžeš si s nimi promluvit, anebo můžeš dělat něco úplně jiného.

Skočíš do prádelny > 74
Zajdeš si k holiči > 95
Půjdeš rovnou do práce > 116</pre>
</body>
</html>