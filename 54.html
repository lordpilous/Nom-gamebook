
<html>
<head>
    <meta charset="utf-8">
    <title>Odstavec 54</title>
    <link rel="stylesheet" href="style.css">
</head>
<body>
<h2>Odstavec 54</h2>
<p class="text-justify">Zprvu jdeš s ostatními – davem, co se rozlévá po kamenném náměstí jako vlažná voda. Ale pak se zastavíš. Ucítíš kávu. Uslyšíš smích. A na moment – proti všem instinktům – se necháš unášet zvědavostí.<br><br>Vítr tě nutí přivřít oči. Tržiště se chvěje. Plachty nad stánky bouchají o tyče, ovoce se koulí z bedýnek a jeden z prodavačů nadává, zatímco se snaží zachytit padající kartony.<br><br>„Dávej pozor, bábo!“ vykřikne kdosi zezadu. Ohlédneš se – stará žena s kulichem přes uši právě vráží do přepravky broskví, která se rozletí do všech stran. Dva se smějí a utečou pryč.<br><br>Na stáncích visí tabule s nápisy jako LEVNÉ ✪OŘECHY, ZBOŽÍ ZPOŽDĚNÉ Z PŘEVOZU, NOM ZÁSOBA – <a href="2.html">2</a>. JAKOST. Všechno se leskne lehkým povlakem špíny, která zůstává na rukou, když se dotkneš obalu.<br><br>U jednoho stánku si muž cpe do kapes balíčky sušenek. Nikdo nic neříká.<br>Vítr zvedne igelit a udeří ti ho do hrudi. Otřeš si čelo, ztěžka polkneš.<br><br>Mezi všemi na trhu poznáš dva konkrétní lidi:<br><br>Eva, modrovlasá, ve svém obligátním kabátu posetým samolepkami.<br><br>Promluvíš si s Evou > <a href="55.html">55</a><br><br>Jenda, hromotluk s rukama věčně od oleje.<br>Promluvíš si s Jendou > <a href="65.html">65</a><br><br>Můžeš si s nimi promluvit, anebo můžeš dělat něco úplně jiného.<br><br>Skočíš do prádelny > <a href="74.html">74</a><br>Zajdeš si k holiči > <a href="95.html">95</a><br>Půjdeš rovnou do práce > <a href="116.html">116</a></p>
<footer><a href="manual.html">Manuál</a></footer>
</body>
</html>
