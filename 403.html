<!DOCTYPE html>
<html lang="cs">
<head>
<meta charset="UTF-8">
<title>Odstavec 403</title>
<link rel="stylesheet" href="style.css">
</head>
<body>
<pre>Vojta se posadí ke stolu naproti tobě a stáhne si kabát z ramen, ale nesvléká ho úplně. Sáhne do kapsy a bez ptaní si vezme popelník z okraje stolu. O chvíli později už mezi prsty žhne cigareta, popel tiše padá.
„Omlouvám se, že je to takhle narychlo…“ pronese, když vydechne první dým. „Ale znáš to. Kdybych ti řekl, že jsme se na dnešek domluvili, stejně bys mi nevěřila. Jako vždycky.“
Nakloní se trochu blíž a vyloví z vnitřní kapsy zmačkanou fotografii. Položí ji mezi vás.
Na snímku jste ty a on – o poznání mladší, sedíte venku na obrubníku a cpete se hamburgery. Oba se smějete, fotografa jste museli znát. Jako z jiného života.
„Zabere pokaždý,“ pousměje se. „Jsme přátelé. Možná dýl, než si myslíš.“
Přitáhne si popelník blíž. „Hele – nevím, jestli tě ještě vůbec zajímaj novinky ohledně těch dlouhovlnnejch vysílaček. S pár lidma jsme je konečně zprovoznili. Ale možná už si ani nepamatuješ, o čem to mluvím…“
Zvedne pohled k tobě. „Vidím, že si vedeš novej deník… takže hádám, že ten předchozí jsi zase ztratila.“
Nečeká odpověď. Jen sáhne do brašny a vytáhne další fotografii.
Tentokrát jste na ní ty a Michal – jedete tramvají, v uších sluchátka, v očích jiskra něčeho, co tehdy ještě dávalo smysl.
„Každopádně… proto tu dneska jsem. Už nastal správnej čas, abyste se znovu potkali“
“O čem to sakra mluvíš?!“ > <a href="404.html">404</a></pre>
<footer><a href="manual.html">Manuál</a></footer>
</body>
</html>