<!DOCTYPE html>
<html lang="cs">
<head>
<meta charset="UTF-8">
<title>Odstavec 38</title>
<link rel="stylesheet" href="style.css">
</head>
<body>
<pre>Procitneš.

Hlava ti klesla dopředu a trochu tě bolí za krkem – jakoby ti celou tu dobu jen klimbala. Ale spánek to nebyl…

Už je večer. Hodiny nad dveřmi ukazují něco po půl deváté.

Jediné světlo v bytě svítí nad kuchyňskou linkou. 
Zářivka jemně bzučí, slabě bliká – ne dost, aby tě to rušilo, ale dost na to, aby ti nebylo zřejmé, jestli tě to uklidňuje, 
nebo znervózňuje.

Před tebou stojí ten ošklivý stůl, který sis už ani nepamatuješ, že ti ráno dělal společnost. 
Všechno ostatní – Michal, ulice, výkřiky, oheň – pomalu vyprchává. Jako sen, který byl příliš ostrý na to, aby vydržel. 
A teď už se jen drží v tichu, těsně za očima.

Z ložnice se ozve tiché zachrápání. Tvoje drahá polovička už je zpátky doma a spí.

A pak další zvuk – plastové klapnutí, tiché zašustění. Klára.
Z jejího pokoje se ozývá, jak si hraje. Mluví na plyšáky. 
Jeden z nich jí odpovídá hlasem, který se snaží změnit – směšně, ale vážně.

Až teď ti to dojde:
Nikdo tě neprobudil. Nikdo tě neoslovil. Nechali tě celý den sedět na židli v kuchyni, zírat do zdi.

Neřekneš na to nic. Necítíš výčitky, jen zvláštní, chladnou jistotu, že… se musíš vrátit do rytmu.

Dáš si panáka ><a href="43.html">43</a>
Napiješ se vody ><a href="46.html">46</a></pre>
<footer><a href="manual.html">Manuál</a></footer>
</body>
</html>
