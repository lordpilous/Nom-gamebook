<!DOCTYPE html>
<html lang="cs">
<head>
<meta charset="UTF-8">
<title>Odstavec 42</title>
<style>
body { font-family: sans-serif; margin: 20px; max-width: 800px; margin-left: auto; margin-right: auto; }
footer { margin-top: 50px; font-size: small; }
</style>
</head>
<body>
<pre>Staré rádio stojí vzadu na kuchyňské lince, vedle prázdné dózy od kafe a okousaného korkového podtácku. Jeho plastový kryt zažloutl věkem a anténa drží jen díky pásce.

Když ho zapneš, nejdřív se ozve šum. Pak škubavé praskání. Ladíš frekvenci a kroucením antény hledáš místo, kde by se to konečně ustálilo.

Signál naskočí.

„…a to je prostě neuvěřitelný, co všechno dneska lidi zvládnou, když se do toho opravdu opřou. Pan Jaromír V. z oblasti S-18, zaměstnanec ve čtvrtém pásmu, nejenže překročil svou normu o devatenáct procent, ale zároveň jeho manželka oznámila, že čekají třetí dítě! To je inspirativní, že?“

„Kch! Kchh! pardon… Promiňte, to snad nevadí, že ne?“

„Ale vůbec ne, vůbec ne! Pokračujte.“

„Člověk se s tím prostě musí porvat, když ví, Kch! že dělá něco, co má smysl…“
Ztlumíš hlasitost.

Ne z odporu. Spíš z únavy. Těchto příběhů už bylo dost. Hrají je často. A všechny znějí stejně.

Možná později pustí nějakou hudbu. Včera hráli dokonce dvě písničky za sebou.

Půjdeš se obléct ><a href="41.html">41</a>
Posadíš se ke kuchyňskému stolu a začneš přemýšlet, co dál ><a href="13.html">13</a></pre>
<footer><a href="manual.html">Manuál</a></footer>
</body>
</html>