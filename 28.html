
<html>
<head>
    <meta charset="utf-8">
    <title>Odstavec 28</title>
    <link rel="stylesheet" href="style.css">
</head>
<body>
<h2>Odstavec 28</h2>
<p class="text-justify">Otočíš se a vyrazíš na opačnou stranu – k parku u Karlova náměstí. Michal běží s tebou, sotva stíháš jeho tempo.<br><br>Náměstí, které obvykle slouží jako klidná oáza, teď připomíná improvizované shromaždiště. Lidé proudí sem i ven, někdo křičí, jiný se modlí. V parku někdo stojí na lavičce a gestikuluje do davu, ale jeho slova se ztrácí v šumu.<br><br>Přes pečlivě udržované záhony přebíhají skupiny lidí – někteří vedou za ruku děti, jiní jen zmateně bloudí. V dálce bliká opuštěná ✪sanitka, nakřivo zabořená do zábradlí a kousek od vás stojí policista a marně se snaží někoho uklidnit, ale v hluku ho téměř není slyšet.<br>Michal tě zatahá za rukáv. „Tudy, pojď – tudy to možná obejdeme,“ zavolá a ukáže k boční pěšině mezi stromy.<br>Jenže v ten moment se vám do cesty vlije nová vlna lidí. Někdo tě odstrčí, ztrácíš rovnováhu. Michal se ještě snaží něco říct, ale jeho hlas zanikne. Dělí vás jen pár kroků – ale v tomhle chaosu je to příliš.<br>Co uděláte?<br>Pokusíte se prodrat skrz dav směrem k Botanické zahradě > <a href="29.html">29</a><br>Ustoupíte a vezmete to zpátky přes I.P. Pavlova, směrem ke Kateřinské > <a href="30.html">30</a></p>
<footer><a href="manual.html">Manuál</a></footer>
</body>
</html>
