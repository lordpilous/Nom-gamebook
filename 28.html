<!DOCTYPE html>
<html lang="cs">
<head>
<meta charset="UTF-8">
<title>Odstavec 28</title>
<link rel="stylesheet" href="style.css">
</head>
<body>
<pre>Otočíš se a vyrazíš na opačnou stranu – k parku u Karlova náměstí. Michal běží s tebou, sotva stíháš jeho tempo.

Náměstí, které obvykle slouží jako klidná oáza, teď připomíná improvizované shromaždiště. 
Lidé proudí sem i ven, někdo křičí, jiný se modlí. V parku někdo stojí na lavičce a gestikuluje do davu, 
ale jeho slova se ztrácí v šumu.

Přes pečlivě udržované záhony přebíhají skupiny lidí – někteří vedou za ruku děti, jiní jen zmateně bloudí. 
V dálce bliká opuštěná ✪sanitka, nakřivo zabořená do zábradlí a kousek od vás stojí policista 
a marně se snaží někoho uklidnit, ale v hluku ho téměř není slyšet.
  
Michal tě zatahá za rukáv. „Tudy, pojď – tudy to možná obejdeme,“ zavolá a ukáže k boční pěšině mezi stromy.
  
Jenže v ten moment se vám do cesty vlije nová vlna lidí. Někdo tě odstrčí, ztrácíš rovnováhu. 
Michal se ještě snaží něco říct, ale jeho hlas zanikne. Dělí vás jen pár kroků – ale v tomhle chaosu je to příliš.

Co uděláte?
Pokusíte se prodrat skrz dav směrem k Botanické zahradě ><a href="29.html">29</a>
Ustoupíte a vezmete to zpátky přes I.P. Pavlova, směrem ke Kateřinské ><a href="30.html">30</a></pre>
<footer><a href="manual.html">Manuál</a></footer>
</body>
</html>
