<!DOCTYPE html>
<html lang="cs">
<head>
<meta charset="UTF-8">
<title>Odstavec 143</title>
<link rel="stylesheet" href="style.css">
</head>
<body>
<pre>Na chvíli zaváháš – ale pak spustíš.

„Víš, Klárko,“ začneš pomalu, „dneska jsem viděla něco… něco zvláštního.“

Klára se zavrtí na židli, žirafu si vezme na klín.
„Byl tam jeden dědeček. Stál na starém pomníku a mával vlajkou, takovou, jakou už dnes skoro nikdo nezná. 
Vypadal, jako by se vrátil z nějakého jiného času – a v očích měl něco, co moc často nevidíš. Hrdost.“

Pohlédneš na Kláru, jestli poslouchá. Poslouchá. Velkýma očima.
„Přišli pro něj Komáři. A nebylo to hezké. Hodně lidí se jen dívalo. Někteří se smáli. Jiní utekli.“

Na okamžik zaváháš, ale pak pokračuješ:
„Já jsem za nimi šla. Řekla jsem jim, že ten děda už je starý, že si zaslouží aspoň trochu úcty. 
Nevím, jestli to něco změnilo… Ale víš co? Myslím, že někdy není důležité, jestli něco změníš. 
Důležité je, jestli se vůbec pokusíš.“

Klára ti pevně stiskne ruku.
„To je jako s Bibi,“ zašeptá. „Když spadne, nezvedneš ji, protože víš, že hned poběží dál. 
Zvedneš ji, protože ji máš rád.“

Úsměv, který se jí rozlije po tváři, je teplý a tichý.
“Ještě něco mami?”
  
Nachází se ve tvém deníku některé z těchto slov?
Rukávy ><a href="140.html">140</a>
Šepoty ><a href="141.html">141</a>
”To je všechno Klárko. Teď si půjdu lehnout. Jsem už moc unavená.” ><a href="144.html">144</a></pre>
<footer><a href="manual.html">Manuál</a></footer>
</body>
</html>
