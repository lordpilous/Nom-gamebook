
<html>
<head>
    <meta charset="utf-8">
    <title>Odstavec 134</title>
    <link rel="stylesheet" href="style.css">
</head>
<body>
<h2>Odstavec 134</h2>
<p class="text-justify">Ve chvíli, kdy otevřeš dveře, ozve se drobný dupot a pak:<br>„Tatiiiiinku!“<br><br>Klára tě obejme kolem pasu s takovou samozřejmostí, jako by žádná práce, žádný NOM, žádná únava neexistovala. Jen ty – a ona.<br><br>„Pojď, no ták,“ vezme tě za ruku a táhne tě směrem do kuchyně.<br>Tam už je připravená židle – tvoje – a vedle na stole leží její plyšová žirafa, uložená jako spolustolovník.<br><br>„Dneska jsme ve škole dělali koláž!“ začne nadšeně. „Z vystříhaných kousků obalů a starých plakátů. A já jsem udělala jednu, kde je žirafa úplně celá z modrých nápisů!“<br>Pohladí svého plyšáka po hlavě.<br>„A víš co? Ona dneska byla strašně hodná. Ani jednou nespadla. Ani když jsem s ní běžela přes chodbu!“<br><br>Chvíli mluví dál – o holkách z lavice, o paní učitelce, o tom, jak měla polívku bez nudlí, a že zítra si musí vzít jiný svetr, protože ten dnešní štípal.<br><br>A pak, bez varování, přejde do ticha a mírného úsměvu. Zadívá se ti do očí.<br>„A co ty dneska, tati?“<br><br>Nachází se ve tvém deníku některé z těchto slov?<br>Rukávy > <a href="135.html">135</a><br>Šepoty > <a href="136.html">136</a><br>Neotáčet > <a href="137.html">137</a><br>Vlajka > <a href="138.html">138</a><br>”Nemám ti dneska co říct, dobrou noc” > <a href="144.html">144</a></p>
<footer><a href="manual.html">Manuál</a></footer>
</body>
</html>
