<!DOCTYPE html>
<html lang="cs">
<head>
    <meta charset="UTF-8">
    <title>Odstavec 12</title>
</head>
<body>
    <pre>Kuchyně tě přivítá známým tichem a ještě známější mastnotou. Všechno tady působí unaveně. Ne špinavě – spíš… odevzdaně.

Plechové skříňky jsou za ty roky tak nasáklé časem a tukem, že by je snad nešlo nablýskat, ani kdyby se někdo opravdu snažil. A popravdě – nikdo už se nesnaží.

Na lince v igelitovém sáčku leží ✪zbytky rohlíků. Gumové, zkroucené, ale pořád jedlé. Vedle nich na utěrce osychá příbor a pár kousků nádobí.

Vedle dřezu stojí konvička s kávou ze včerejška. Naliješ si trochu do hrnku. Je vlažná a hořká – ale s rohlíkem to nějak půjde.

U starého stolu stojí tři židle – každá jiná, každá trochu nakřivo.
Na desce je rozpraskaný popelník, balíček ohmataných karet a dva zbytky svíček.

Z okna je vidět to samé co z ložnice – mlha a svět, který neví, co se sebou.

Snídaně, pokud se to tak vůbec dá nazvat, už skončila ve tvém žaludku.

Co teď?
Půjdeš do koupelny na ranní hygienu > 11
Budeš dělat něco jiného > 40</pre>
</body>
</html>