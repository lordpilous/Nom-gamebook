<!DOCTYPE html>
<html lang="cs">
<head>
<meta charset="UTF-8">
<title>Manuál NOM</title>
<link rel="stylesheet" href="style.css">
</head>
<body>
<pre>MANUÁL

<span style="font-size:1.5em; font-weight:bold;">M1 – DENÍK</span>

Paměť v NOMu není samozřejmost. Co si nezapíšeš, jako by se nikdy nestalo.

ÚČEL
-DENÍK slouží k uchovávání vzpomínek(klíčových slov) označených v textu tužkou 📝.
ZALOŽENÍ DENÍKU
-Založ si v zadní části knihy nebo na samostatném papíru prostor s názvem DENÍK.
ZÁZNAMY
-Každý herní den zaznamenej datum (vždy, když tě kniha vyzve). Pod každé datum/den si zapisuj všechna slova označená tužkou 📝, která se v textu objeví.
PRAVIDLA
-Vždy si zapiš jenom první slovo za tužkou, ne žádné následující.
-Pokud tě text nevyzve k novému datu, zapisuj klíčová slova pod stávající datum/den.
-Každé klíčové slovo si napiš jenom jednou. I za předpokladu že na něj narazíš vícekrát. I pokud jej máš už přeškrtnuté.
-Zpětný zápis není povolen!
-Pokud v textu narazíš na novou vzpomínku (slovo s tužkou), musíš jej do deníku uvést, jinak hrozí rozpad kontinuity příběhu.

<span style="font-size:1.5em; font-weight:bold;">M2 – KAPSA</span>

Ne vše, co najdeš, je cenné. Ale vše, co si necháš, ti může jednou pomoci.

ÚČEL
-KAPSA slouží k uchovávání předmětů, které mohou ovlivnit vývoj událostí v NOMu.
ZALOŽENÍ sekce KAPSA
-Vytvoř si v deníku malou samostatnou sekci s názvem KAPSA.
VLOŽENÍ PŘEDMĚTU
-Instrukce pro vložení předmětů budou v textu označeny formátem:
-Vlož si do KAPSY předmět "X"
PRAVIDLA
-Předmět zapisuj do sekce KAPSA přesně tak, jak je uveden.
-Pokud si předmět nevezmeš, nic nezapisuj.
-Použití předmětů určuje výhradně text.
-Do KAPSY si nic bez výzvy nedopisuj a ani nevymazávej.
 
<span style="font-size:1.5em; font-weight:bold;">M3 - PŘEŽÍVÁNÍ</span>

Život v NOMu není o plnění snů, ale především o zvládání základních potřeb.
Každý den tě stojí energii, soustředění a sílu pokračovat, více než dokážeš unést. Bez pomoci ostatních se jednoho dne zlomíš.

ÚČEL
-Systém PŘEŽÍVÁNÍ sleduje tři základní hodnoty, které určují, v jakém stavu se nacházíš. Ovlivňují vývoj příběhu a tvoji schopnost v něm pokračovat.
ZALOŽENÍ TABULKY
-Založ si v deníku sekci s názvem PŘEŽÍVÁNÍ.
-Pod tento nadpis si napiš tyto tři položky (včetně čísel):
HLAD 5
ÚNAVA 4
ODEVZDANOST 7
-Čísla u každé položky udávají tvůj počáteční stav.
HODNOTY
 Vyšší čísla znamenají zhoršení:
-HLAD – míra potřeby jídla.
-UNAVA – míra fyzického vyčerpání.
-ODEVZDANOST – míra vnitřního vzdání se a ztráty vlastní vůle.
ZMĚNA HODNOTY
-Příklad textu, který tě může vyzvat ke změně: 
HLAD -1
-znamená to, že od čísla, které momentálně máš, odečteš jedničku a dál pokračuješ se sníženou hodnotou.
PRAVIDLA
-Hodnoty se zvyšují nebo snižují na základě textu a tvých rozhodnutí.
-Změny vždy zapisuj okamžitě.
-Pokud tě text nevyzve ke změně, nic nepřepisuj.
-Příliš vysoká hodnota (10 a víc) kterékoliv položky může později předčasně ukončit tvůj příběh.

 <span style="font-size:1.5em; font-weight:bold;">M4 - PRÁCE</span>

V NOMu nepracuješ, protože chceš. Ale protože je potřeba, aby to někdo odmakal.
-Práce v NOMu je povinná pro všechny.
-Automaticky ti zhoršuje hodnoty přežívání.
-Každý den si zvolíš jednu směnu, kterou absolvuješ.
-Neexistuje žádné správné ani doporučené pořadí v jakém na směny půjdeš, každá kombinace ti ale odemkne anebo naopak uzamkne některé části příběhu. (Na jeden průchod tak není možné objevit všechno.)
-Do centra NOMu vždy dorazíš s dostatečným předstihem a dostatkem času na tvůj volný čas.

 <span style="font-size:1.5em; font-weight:bold;">M5 - VOLNÝ ČAS</span>

Je to jen jiná forma nasazení. Ale aspoň si můžeš vybrat, kde ji strávíš.
-Před směnou se vždy můžeš věnovat jiným aktivitám.
-V rámci NOMu je před prací doporučeno navštívit co nejvíce lokalit a mluvit s co nejvíce lidmi. 
-Někteří lidé a lokality jsou přístupné jen v určitou denní dobu.
-Tam, kde ti to odkazy umožní se můžeš vracet zpátky místa, kde už jsi byl/a a stejně tak i znovu mluvit s lidmi, které už jsi potkal/a.
-Lidé v NOMu obvykle chtějí nějaký předmět, anebo informaci výměnou za laskavost, která ti pomůže přežít. (Vylepšit tvé hodnoty přežívání.)
-Bez pomáhání ostatním tě čeká předčasný konec, díky příliš vysokým hodnotám jako jsou hlad, únava nebo odevzdanost. 
-Některé předměty a informace, co po tobě někteří lidé mohou chtít, se dají najít již v průběhu stejného dne, jiné si s sebou můžeš přinést z předchozích dnů.
-Některé interakce se můžou řetězit. Například: předmět nebo informaci předáš postavě A, ale jeho odměnou ti bude jiný předmět pro postavu B. Za takové řetězení je vždy vyšší odměna.
-Volný čas ukončíš, když se vydáš rovnou do práce.
-Měj oči na štopkách a zvládneš to!

Všechny volby jsou na tobě. NOM si ale pamatuje, co se stalo - ale i nestalo.
</pre>
</body>
</html>
