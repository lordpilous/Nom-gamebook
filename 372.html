<!DOCTYPE html>
<html lang="cs">
<head>
<meta charset="UTF-8">
<title>Odstavec 372</title>
<link rel="stylesheet" href="style.css">
</head>
<body>
<pre>
 „Víš, Klárko… v noci se mi stalo něco zvláštního. Cestou do práce jsem slyšela štěkot. A pak jsem uviděla holku, mohlo jí být jako tobě… možná trochu víc. Tiskla k sobě psa, velkého, huňatého, se světlou náprsenkou. A za ní běžel chlap. Řval, že ho pes kousnul, že zavolá bengoše.“
Klára se zarazí, rukama stále opřená o stůl. Pomalu se přestane hýbat.
„Říkala, že ji pes chránil. Že ten chlap ji chtěl chytit. On měl už v ruce píšťalku, že bude pískat.“
Klára se nakloní blíž. „A tys… tys něco řekla?“
Přikývneš. „Zkusila jsem. Klidně, bez křiku. Jen že je to jen pes. Jen holka. Že to třeba šlo i jinak.“
Na chvíli ztichneš. Pak se pousměješ – unaveně, ale s jistotou.
„A on píšťalku schoval. Neodešel v míru, ale odešel. A holka… řekla děkuju.“
Klára tě chvilku pozoruje.
„Psi chrání, když to nejmíň čekáš,“ řekne tiše. A dodá: „Jako lidi.“
Přikývneš.
Nachází se ve tvém deníku některé z těchto slov?
 Lokty > <a href="370.html">370</a>
 Sleduje > <a href="371.html">371</a>
”To je všechno, Klárko. Pěkný den dneska ve škole!“ > <a href="211.html">211</a></pre>
<footer><a href="manual.html">Manuál</a></footer>
</body>
</html>
