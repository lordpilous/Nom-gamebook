<!DOCTYPE html>
<html lang="cs">
<head>
    <meta charset="UTF-8">
    <title>Odstavec 26</title>
</head>
<body>
    <pre>Bylo ráno. 
Ale něco v tom ránu nehrálo – jako by svět vstal o minutu drív než ty.

 Praha hučela pod náporem aut, klaksony zněly jako zvuková kulisa končícího světa. Lidé kličkovali mezi tramvajemi, zírali do obrazovek, které ukazovaly jen šedou plochu a ikonku bezmocného X – jako pohřební oznámení pro připojení.

Obloha byla zatažená, těžká jako mokrý hadr. Mezi stíny domů se táhlo to zvláštní napětí, které cítíš, když se má stát něco zlého. Jen ještě nevíš co.

Stojíš na chodníku poblíž I. P. Pavlova. Vedle tebe tvůj nejlepší kamarád Michal. Vysoký, v bundě s odřeným loktem, se stále stejným pohledem – jako by se všechno snažil pochopit dřív než ostatní.

 Drží mobil v ruce, ale už ho dávno sklonil.
„Spadly všechny sítě,“ řekne a pořád kouká do displeje.
 „Totální blackout. Ale jen pro mobily. Není signál, nikde. Ani u mýho operátora, a to je fakt co říct.“

Lidé kolem vás pobíhají mezi přechody, někdo se hádá, někdo ze vstupu do metra volá jména svých blízkých. Slyšíš sirénu. Pak druhou.

 A pak… to přijde.

Výkřik. Ostrý, krátký – jako když někdo rozřízne vzduch napůl. Blízko.
 A ty víš, že se to stalo jen pár desítek metrů od vás.

Michal se otočí první. „Pojď!“ řekne krátce. A rozběhne se.

Kam poběžíte?
Bez zaváhání vyrazíte za výkřikem – dolů k Ječné ulici  > 27
Zastavíš se a rychle zhodnotíte situaci – možná bude lepší to vzít oklikou přes park u Karlova náměstí  > 28</pre>
</body>
</html>