
<html>
<head>
    <meta charset="utf-8">
    <title>Odstavec 26</title>
    <link rel="stylesheet" href="style.css">
</head>
<body>
<h2>Odstavec 26</h2>
<p class="text-justify">Bylo ráno. <br>Ale něco v tom ránu nehrálo – jako by svět vstal o minutu drív než ty.<br><br> Praha hučela pod náporem aut, klaksony zněly jako zvuková kulisa končícího světa. Lidé kličkovali mezi tramvajemi, zírali do obrazovek, které ukazovaly jen šedou plochu a ikonku bezmocného X – jako pohřební oznámení pro připojení.<br><br>Obloha byla zatažená, těžká jako mokrý hadr. Mezi stíny domů se táhlo to zvláštní napětí, které cítíš, když se má stát něco zlého. Jen ještě nevíš co.<br><br>Stojíš na chodníku poblíž I. P. Pavlova. Vedle tebe tvůj nejlepší kamarád Michal. Vysoký, v bundě s odřeným loktem, se stále stejným pohledem – jako by se všechno snažil pochopit dřív než ostatní.<br><br> Drží mobil v ruce, ale už ho dávno sklonil.<br>„Spadly všechny sítě,“ řekne a pořád kouká do displeje.<br> „Totální blackout. Ale jen pro mobily. Není signál, nikde. Ani u mýho operátora, a to je fakt co říct.“<br><br>Lidé kolem vás pobíhají mezi přechody, někdo se hádá, někdo ze vstupu do metra volá jména svých blízkých. Slyšíš sirénu. Pak druhou.<br><br> A pak… to přijde.<br><br>Výkřik. Ostrý, krátký – jako když někdo rozřízne vzduch napůl. Blízko.<br> A ty víš, že se to stalo jen pár desítek metrů od vás.<br><br>Michal se otočí první. „Pojď!“ řekne krátce. A rozběhne se.<br><br>Kam poběžíte?<br>Bez zaváhání vyrazíte za výkřikem – dolů k Ječné ulici  > <a href="27.html">27</a><br>Zastavíš se a rychle zhodnotíte situaci – možná bude lepší to vzít oklikou přes park u Karlova náměstí  > <a href="28.html">28</a></p>
<footer><a href="manual.html">Manuál</a></footer>
</body>
</html>
