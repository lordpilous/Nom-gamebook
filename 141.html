<!DOCTYPE html>
<html lang="cs">
<head>
    <meta charset="UTF-8">
    <title>Odstavec 141</title>
</head>
<body>
    <pre>Na chvíli zaváháš – ale pak spustíš.

„Víš, Klárko,“ začneš tiše, „dneska jsem na chvíli zašla do prádelny. Jen tak. Schovat se před větrem.“

Klára si podepře hlavu rukama a naslouchá.

„Bylo tam vlhko a teplo. Vzduch voněl po mýdle, prádle a páře… a všude bylo takové tiché šumění bubnů. Jako když celý svět na chvíli dýchá jinak, pomaleji.“

Pohladíš Kláru po vlasech.

„Nebylo tam moc slov. Lidi tam jen skládali věci, jako by tím dávali dohromady něco, co se jinak pořád rozpadá. A v tom tichu… v tom tichu se na chvíli dalo na všechno zapomenout.”

Klára ti věnuje jemný, ospalý úsměv.
“Ještě něco mami?”

Nachází se ve tvém deníku některé z těchto slov?
Rukávy > 140
Neotáčet > 142
Vlajka > 143
”To je všechno Klárko. Teď si půjdu lehnout. Jsem už moc unavená.” > 144</pre>
</body>
</html>