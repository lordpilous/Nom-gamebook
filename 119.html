<!DOCTYPE html>
<html lang="cs">
<head>
<meta charset="UTF-8">
<title>Odstavec 119</title>
<link rel="stylesheet" href="style.css">
</head>
<body>
<pre>Vítr tě doprovází až ke vstupu do provozní haly – nízké, hranaté budovy postavené z tmavého plechu, který matně odráží šedé světlo zataženého dne. Oproti okolním domům působí jako vetřelec.
Kdysi tu mohlo být náměstí – prostor s fontánou, lavičkami, stromy. Dnes jen zamková dlažba a železné ploty, které rozdělují prostor do segmentů jako rozpitvané tělo.
Nad vstupem visí transparenty.
“Práce je rytmus, který tě drží při životě.”
“Neptej se, co chceš. Zeptej se, co potřebuješ.”
“Tvůj výkon je naše stabilita.”
Některé plátna se v poryvech větru třepotají jako vlajky před bitvou.
Uvnitř – za těžkými skleněnými dveřmi – sedí v kukaně vrátný. Hlava mu klimbá nad rozsvíceným monitorem, zpod deky mu čouhají špinavé ponožky. Ani nezvedne oči.
Po odpíchnutí píchačky projdeš šatnou. Tvoje skříň vrzne jako vždy, uvnitř je oblečení tvrdé od starého potu a zbytků dezinfekce. Převlékáš se rychle, automaticky – vrstvy šedi za vrstvy šedi.
Pak vstoupíš do části haly, kde probíhá ranní směna – KONTROLA.
Je tu zima. Betonové stěny, nízké stropy, pruhovaná páska od okna k oknu, jako by měla připomínat, kde končí osobní prostor.
Ze stropu visí dráty a rozbité lampy. Pás běží monotónně – z jedné strany přijíždějí krabice, z druhé zmizí, když je někdo naloží na vozík a odtlačí do ticha.
Tvoje práce je jednoduchá:
Krabici složit. Odškrtnout čárový kód. Orazítkovat.
Znovu.
Kolegové jsou tu – ale každý ve svém světě. Někteří s kapucí přes hlavu, jiní s rukama v rukavicích, mlčky jako duchové. Jen občas někdo zvolá:
„Čára!“
To znamená uzávěrku balíku.
Jiní zvednou hlavy, někdo přiskočí, někdo zakýve.
Všechno tu běží. Jako bys tu byl včera. A předevčírem. A ještě dřív.
Jen čas se ti rozpadá mezi prsty.
Začneš pracovat > <a href="120.html">120</a></pre>
<footer><a href="manual.html">Manuál</a></footer>
</body>
</html>
